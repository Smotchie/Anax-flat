Användbarhet
================

Till det här testet så har jag valt att använda mig utav 4 hemsidor som jag ofta använder för att sedan räkna ut ett poäng i användbarhet utifrån fem kriterier: lärbarhet, effektivitet, minnesvärdhet, errors och tillfredställelse.

De sidorna jag har valt är: Facebook, Youtube, Reddit och Soundcloud.

<h2>Facebook</h2>

**Lärbarhet**. När du inte är inloggad på Facebook så kommer du till en förstasida där man kan registrera sig. Vilket såklart Facebook vil att du ska göra. När man väl har gjort det så kommer man till sitt "nyhetsflöde" här finns det länkar till lite allt möjligt finns också en sökbar där du kan söka på olika sidor. Jag tycker att Facebook lyckas bra med det dom vill åstadkomma här då det är väldigt enkelt att utföra enkla saker direkt när man kommer in på sidan. Så Facebook får en poäng av 8/10. Den får lite avdrag då det finns väldigt många länkar som kanske kan förvirra en första gången man kommer in på den.

**Effektivitet**. Som jag skrev ovan så tycker jag att sidan gör ett bra jobb att visa vad man kan göra på den. Och det man kommer använda den mest till är ju just att scrolla genom sitt flöde vilket tar upp nästan hela sidan, samt att söka på olika sidor. Det är väldigt enkelt att göra så här får sidan en 9/10.

**Minnesvärdhet**. Eftersom sidan är hyfsat enkel att lära sig så tror inte jag att det kommer vara så svårt att komma tillbaka till den även om man har varit borta en längre stund. Facebook är inte heller en sida som har gått igenom en massa förändringar genom åren, så man behöver antagligen inte vara rädd för att mycket ska ha ändrats om man nu är borta från den en längre stund. Så även här får den en poäng av 9/10.

**Errors**. Det största felen jag kan se från min användning av sidan är att man råkar lägga upp en status eller råkar gilla en sida eller bild som inte var meningen att göra. Detta går lätt att fixa genom att bara ta bort statusen eller ta bort det man gillat. Nu verkar dom däremot ha lagt till ett marketplace på sidan där man kan sälja och köpa saker. Här kanske man kan göra ett lite större fel antingen genom att lägga upp nåt som man inte skulle eller råka köpa något. Men då detta antagligen inte är så vanligt så tror inte jag att det kommer vara många användare som gör detta. Så här får sidan en 7/10.

**Tillfredställelse**. Jag tycker att sidan är enkel att använda och ser hyfsat snygg ut. Det jag stör mig mest på är att det kan finnas lite många länkar i sidebaren men annars tycker jag att designen funkar bra för det sidan är byggd för. Poäng 8/10.

**Total poäng 41/50**

<h2>Youtube</h2>

**Lärbarhet**. Första gången du kommer in på Youtube's sida så ser man en massa videos. Detta är ju vad sidan är till för så det är inte så konstigt att det är det första man ser när man kommer in på den. Här ligger det inte lika stort fokus på att man ska registrera sig tillskillnad från Facebook, på Youtube kan du fortfarande titta på alla videos på sidan utan att logga in. Jag skulle säga att det är väldigt enkelt att göra enkla saker så fort du kommer in på sidan, då du ser alla videos direkt och det finns en sökbar högst upp, sen kan man också se den blåa registrera knappen som står ut en del från allt det röda på sidan. Poäng här blir 9/10.

**Effektivitet**. Det är väldigt enkelt att lära känns den här sidan då den inte är så komplicerad. Man har sin sökbar högst upp sen alla videos i mitten av sidan. Vill man se på en specifik video så är man bara några klick iväg från det. Sen kan man också prenumerera på kanaler vilket också är väldigt enkelt då det finns en stor "Prenumerera" knapp under varje video. Här får sidan en poäng av 10/10 då jag tycker det går väldigt snabbt att göra det man vill göra på sidan.

**Minnesvärdhet**. Youtube har haft en tendens förr i tiden att ändra sin design utan någon större varning om vad som kommer hända. Även om det inte har varit några stora förändringar så kan man ända ha varit lite vilsen när man kommer in på sidan och man märker att saker inte är där man är van vid att dom har varit innan. Men på senaste tiden så tror jag inte att dom har ändrat på designen, inte vad jag har märkt iallafall. Men om det nu är så att man är borta från sidan en längre stund och dom har ändrat den så är det lite jobbigt, så för det så får den en poäng av 7/10 här.

**Errors**. Denna sidan är ungefär som Facebook då det inte finns så mycket som kan gå fel här. Du kanske råkar gilla en video av misstag eller råkar prenumerera på en kanal. Men eftersom allt är gratis så är det inget som kan gå mycket fel då man kan lösa det genom att bara klicka bort gillningen eller ta bort prenumerationen. Det största felet man kan göra här är väl antagligen att man råkar ladda upp en video som inte var tänkt att man skulle ladda upp, men även det går att lösa fort genom att bara ta bort videon. Poäng här blir då 7/10.

**Tillfredställelse**. Jag tycker att Youtube's design är riktigt bra. Det ligger stor fokus på det som är viktigt vilket är just videos. Dessa tar såklart upp största delen av sidan. Sidan har en sidebar där det finns lite olika flikar såsom, "Hem", "Populärt" och "Prenumerationer". Här kan man också se alla de kanaler man prenumererar på och sina egna spellistor. Sen har man såklart sökbaren högst upp på sidan, och sin egna kanal. Sidan ser också modern ut enligt mig. Poäng 9/10.

**Total poäng: 42/50**

<h2>Reddit</h2>

**Lärbarhet**. När du kommer in på Reddit för första gången så möts man av en lång sida med en massa text och länkar. Detta kan vara lite överväldigande i början. Jag kommer ihåg att det så för mig första gången, jag visste inte riktigt vad jag tittade på och vad allting betydde på sidan. Men det sidan är tillför är ju just att hitta information eller andra saker som kan hitta under specifika "subreddits". Poängen här blir dock 6/10 eftersom det kan vara lite svårt att hitta det man vill i början då inget riktigt står ut bortsett från alla länkar på sidan.

**Effektivitet**. När man väl har lärt sig hur sidan funkar så är det däremot väldigt lätt att hitta det du vill. Sökfunktionen kan söka efter nästan allt man kan tänka sig, du kan söka efter subreddits, författare, användarnamn bara för att nämna några. Sen kan man också enkelt prenumerera på subreddits så att deras länkar kommer upp på din första sida vilket då gör det enkelt för dig att hitta det man vill. Poäng här blir 8/10.

**Minnesvärdhet**. Reddit är en sådan sida som har haft samma design väldigt länge. Den har inte ändrats något på dom åren som jag har varit på sidan. Så jag tror inte det är något större problem att oroa sig för. När man väl har lärt sig hur sidan funkar och hur den ser ut så tror jag inte att det är något som man kommer glömma av även om man är borta från sidan under en längre tid. Du kommer fortfarande få det innehåll du vill på första sidan och kommer fortfarande kunna söka efter det vill. Poäng här blir då 8/10.

**Errors**. Som de andra sidor som jag har analyserat så finns det inte några större fel man kan göra på denna sidan heller. Det är väl som vanligt att man gillar fel inlägg eller kommentar. Här är det som vanligt också enkelt att ta bort sin fel genom att bara ta bort gillningen eller ta bort ett inlägg om man råkar lägga upp fel saker. Det enda du kan spendera pengar på sidan är ifall du vill donera till reddit för att hjälpa dom, men detta är inget jag tror dom flesta kommer råka ut för då själva donera knappen är väldigt liten och inte står ut för mycket, så det är inget reddit lägger jättestor vikt på. Men vill man göra det så kan man. Poäng här 8/10.

**Tillfredställelse**. Reddit's design är inget att hänga i granen enligt mig. Den känns lite gammal och det är väldigt mycket info och text på litet utrymme. Vilket kan bli väldigt överväldigande ibland. Här använder man sig inte utav mycket whitespace mellan till exempel alla länkar på första sidan för att göra designen lite mer "luftig" utan att ligger rakt upp och ner. Här kan man nog fixa till den lite för att göra så att den känns lite mer modern och känns lite enklare att använda sig utav. Poängen här blir då 5/10.

**Total poäng: 35/50**

<h2>Soundcloud</h2>

**Lärbarhet**. Första gången man kommer in på sidan så möts man av en sida om förklarar vad Soundcloud är för något. Vilket är en sida där artister kan lägga upp sina låtar. Och sen kan folk lyssna på det utan kostnad och lägga upp sin kommentarer osv. Ligger också en stor fokus på att man ska registrera sig då man inte kan gå vidare på sidan utan att göra det. När man väl har registrerat sig så kan man bara börja söka efter musik. Jag tror att man får lite rekommendationer i början om man inte har börjat följa artister eller gillat några låtar. Med hjälp av sökbaren så är det däremot enkelt att söka efter det man vill och därefter bygga upp ett musikbibliotek. Poäng 8/10.

**Effektivitet**. Det är väldigt enkelt att utföra det man vill när man har lärt sig hur sidan funkar. Som dom andra sidorna så får man upp sina prenumerationer på sin första sida så det är enkelt att se om någon har lagt upp något nytt och så kan man lyssna på det direkt. Sen är det bara att fortsätta utöka sitt bibliotek vilket är enkelt som sagt. Poäng 9/10.

**Minnesvärdhet**. Första gången jag registrerade mig på sidan var ett antal år sedan. Då använde jag den under en hyfsat kort period, sen har jag kommit tillbaka till den för ett par månader sen. Och jag kände mig inte alls vilsen eller att jag inte vissa vart saker fanns när jag kom tillbaka till sidan. Så utifrån min egen erfarenhet skulle jag säga att det är enkelt att komma tillbaka på sidan om man har varit borta under en längre tid. Poäng 9/10.

**Errors**. Som alla andra sidor jag har tagit upp här så finns det inga större problem att göra här heller. Som dom andra sidorna kanske man råkar gilla något som man inte ville göra, eller man kanske lägger upp en kommentar som man inte ville lägga upp. Dessa är som vanligt enkla att lösa då det bara är att ta bort dom. Poäng 9/10.

**Tillfredställelse**. Jag tycker att designen här är helt okej. Man använder sig utav accentfärger på ett bra sätt för att få vissa delar på sidan att sticka ut, tex play-knappen vid alla låtar eller Soundcloud ikonen högst upp på sidan som tar en tillbaka till sin första sida. Även om det är mycket info på första sidan så tycker jag inte att det är så "knökat" som tex Reddit's första sida. Här använder man sig utav en del whitespace på sidorna och även i själva innehållet så det inte blir så mycket på en gång. Sidan känns också modern vilket gör den mer tillfredställande att använda. Poäng 8/10.

**Total poäng: 43/50**

**Lista utifrån poängen: Soundcloud 43/50, Youtube 42/50, Facebook 41/50, Reddit 35/50**
